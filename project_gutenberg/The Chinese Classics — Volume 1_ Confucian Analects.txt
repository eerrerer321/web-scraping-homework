論語
學而第一
【第一章】
【一節】子曰、學而時習之、不亦說乎。【二節】有朋自遠方來、不亦樂
乎。【三節】人不知而不慍、不亦君子乎。
【第二章】【一節】有子曰、其為人也孝弟、而好犯上者鮮矣、不好犯上、
而好作亂者、未之有也。【二節】君子務本、本立、而道生、孝
弟也者、其為仁之本與。
【第三章】子曰、巧言令色、鮮矣仁。
【第四章】曾子曰、吾日三省吾身、為人謀、而不忠乎、與朋友交、而不信
乎、傳不習乎。
【第五章】子曰、道千乘之國、敬事而信、節用而愛人、使民以時。
【第六章】子曰、弟子、入則孝、出則弟、謹而信、凡愛眾、而親仁、行有
餘力、則以學文。
【第七章】子夏曰、賢賢易色、事父母、能竭其力、事君、能致其身、
與朋友交、言而有信、雖曰未學、吾必謂之學矣。
【第八章】【一節】子曰、君子不重、則不威、學則不固。【二節】主忠信。
【三節】無友不如己者。【四節】過則勿憚改。
【第九章】曾子曰、慎終追遠、民德歸厚矣。
【第十章】【一節】子禽問於子貢曰、夫子至於是邦也、必聞其政、求之與、
抑與之與。【二節】子貢曰、夫子溫､良､恭､儉､讓、以得之、夫子之求
之也、其諸異乎人之求之與。
【十一章】子曰、父在、觀其志、父沒、觀其行、三年無改於父之道、可謂
孝矣。
【十二章】【一節】有子曰、禮之用、和為貴、先王之道、斯為美；小大由
之。【二節】有所不行、知和而和、不以禮節之、亦不可行也。
【十三章】有子曰、信近於義、言可復也、恭近於禮、遠恥辱也、因不失其
親、亦可宗也。
【十四章】子曰、君子食無求
飽、居無求安、敏於事、而慎於言、就有道、而正焉、可謂好學也已。
【十五章】【一節】子貢曰貧、而無諂、富而無驕、何如。子曰、可也、未
若貧而樂、富而好禮者也。【二節】子貢曰、詩云、如切如磋、如琢如磨、
其斯之謂與。【三節】子曰、賜也、始可與言詩
已矣、告諸往而知來者。
【十六章】子曰、不患人之不己知、患不知人也。
為政第二
【第一章】子曰、為政以德、譬如北辰、居其所、而眾星共之。
【第二章】子曰、詩三百、一言以蔽之、曰、思無邪。
【第三章】【一節】子曰、道之以政、齊之以刑、民免而無恥。【二節】道
之以德、齊之以禮、有恥且格。
【第四章】【一節】子曰、吾十有五而志于學。【二節】三十而立。【三節】
四十而不惑。【四節】五
十而知天命。【五節】六十而耳順。【五節】七十而從心所欲、不踰矩。
【第五章】【一節】孟懿子問孝、子曰、無違。【二節】樊遲御、子告之曰、
孟孫問孝於我、我對曰、無違。【三節】樊遲曰、何謂也、子曰、生事之以
禮、死葬之以禮、祭之以禮。
【第六章】孟武伯問孝、子曰、父母唯其疾之憂。
【第七章】子游問孝、子曰、今之孝者、是謂能養、至於犬馬、皆能有養、
不敬、何以別乎。
【第八章】子夏問孝、子曰、色難、有事、弟子服其勞、有酒食、先生饌、
曾是以為孝乎。
【第九章】子曰、吾與回言終日、不違、如愚。退兒省其私、亦足以發、回
也不愚。
【第十章】【一節】子曰、視其所以。【二節】觀其所由。【三節】察其所
安。【四節】人焉廋哉、人焉廋哉。
【十一章】子曰、溫故而知新、可以為師矣。
【十二章】子曰、君子不器。
【十三章】子貢問君子、子曰、先行其言、而後從之。
【十四章】子曰、君子周而不比、小人比而不周。
【十五章】子曰、學而不思則罔、思而不學則殆。
【十六章】子曰、攻乎異端、斯害也己。
【十七章】子曰、由、誨女知之乎、知之為知之、不知為不知、是知也。
【十八章】【一節】子張學干祿。【一節】子曰、多聞闕疑、慎言其餘、則
寡尤、多見闕殆、慎行其餘、則寡悔、言寡尤、行寡悔、祿在其中矣。
【十九章】哀公聞曰、何為則民服。孔子對曰、舉直錯諸枉、則民服、舉枉
錯諸直、則民不服。
【二十章】季康子問使民敬忠以勤、如之何。子曰、臨之以莊、則敬、孝慈、
則忠、舉善而教不能、則勤。
【廿一章】【一節】或謂孔子曰、子奚
不為政。【二節】子曰、書云孝乎、惟孝友于兄弟、施於有政、是亦為政、
奚其為為政。
【廿二章】子曰、人而無信、不知其可也、大車無輗、小車無軏、其何以行
之哉。
【廿三章】【一節】子張問十世、可知也。【二節】子曰、殷因於夏禮、
所損益、可知也、周因於殷禮、所損益、可知也、其或繼周者、雖百世、可
知也。
【廿四章】【一節】子曰、非其鬼而祭之、諂也。【二節】見義不為、無勇
也。
八佾第三
【第一章】孔子謂季氏、八佾舞於庭、是可忍也、孰不可忍也。
【第二章】三家者、以雍徹。子曰、相維辟公、天子穆穆、奚取於三家之堂。
【第三章】子曰、人而不仁、如禮何、人而不仁、如樂何。
【第四章】【一節】林放問禮之本。【二節】子曰、大哉問。【三節】禮、
與其奢也、寧
儉、喪、與其易也、寧戚。
【第五章】子曰、夷狄之有君、不如諸夏之亡也。
【第六章】季氏旅於泰山。子謂冉有曰、女弗能救與。對曰、不能。子曰、
嗚呼、曾謂泰山、不如林放乎。
【第七章】子曰、君子無所爭、必也射乎、揖讓而升、下而飲、其爭也君子。
【第八章】子夏問曰、巧笑倩兮、美目盼兮、素以為絢兮。何為也。【二節】
子曰、繪事後素。【三節】曰、禮後乎。子曰、起予者商也、始可與言詩已
矣。
【第九章】子曰、夏禮吾能言之、杞不足徵也、殷禮吾能言之、宋不足徵也、
文獻不足故也、足、則吾能徵之矣。
【第十章】子曰、禘、自既灌而往者、吾不欲觀之矣。
【十一章】或問禘之說。子曰、不知也、知其說者、之於天下也、其如示諸
斯乎。指其掌。
【十二章】【一節】祭如在、祭神如神在。【二節】子曰、吾不與祭、如不
祭。
【一節】王孫賈問曰、與其媚於奧、寧媚於上穴，中土，下黽、何
謂也。【二節】子曰、不然、獲罪於天、無所禱也。
【十四章】子曰、周監於二代、郁郁乎文哉、吾從周。
【十五章】子入大廟、每事問。或曰、孰謂鄹人之子知禮乎、入大廟、每事
問。子聞之曰、是禮也。
【十六章】子曰、射不主皮、為力不同科、古之道也。
【十七章】【一節】子貢欲去告朔之餼羊。【二節】子曰、賜也、爾愛其羊、
我愛其禮。
【十八章】子曰、事君盡禮、人以為諂也。
【十九章】【一節】定公問君使臣、臣事君、如之何。孔子對曰、君使臣以
禮、臣事君以忠。
【二十章】子曰、關睢樂而不淫、哀而不傷。
【廿一章】【一節】哀公問社於宰我。宰我對曰、夏后氏以松、殷人以柏、
周人以栗、曰、使民戰栗。【二節】子聞之曰、成事不說、遂事不諫、既往
不咎。
【廿二章】【一節】子曰、管仲之器小哉。【二節】或曰、管仲儉乎。【三
節】曰、管氏有三歸、
官事不攝、焉得儉。【四節】然則管仲知禮乎。【五節】曰、邦君樹塞門、
管氏亦樹塞門、邦君為兩君之好、有反坫、管氏亦有反坫、管氏而知禮、孰
不知禮。
【廿三章】子語魯大師樂曰、樂其可知也、始作、翕如也、從之、純如也、
繳如也、繹如也、以成。
【廿四章】儀封人請見、曰、君子之至於斯也、吾未嘗不得見也。從者見之、
出曰、二三子、何患於喪乎、天下之無道也久矣、天將以夫子為木鐸。
【廿五章】子謂韶、盡美矣、又盡善也、謂武、盡美矣、未盡善也。
【廿六章】子曰、居上不寬、為禮
不敬、臨喪不哀、吾何以觀之哉。
里仁第四
【第一章】子曰、里仁為美、擇不處仁、焉得知。
【第二章】子曰、不仁者、不可以久處約、不可以長處樂、仁者安仁、知者
利仁。
【第三章】子曰、惟仁者、能好人、能惡人。
【第四章】子曰、苟志於仁矣、無惡也。
【第五章】【一節】子曰、富與貴、是人之所欲也、不以其道得之、不處也。
貧與賤、是人之所惡也、不以其道得之、不去也。【二節】君子去仁、惡乎
成名。【三節】君子無終食之間
違仁、造次必於是、顛沛必於是。
【第六章】【一節】子曰、我未見好仁者、惡不仁者、好仁者、無以尚之、
惡不仁者、其為仁矣、不使不仁者、加乎其身。【二節】有能一日用其力於
仁矣乎、我未見力不足者。【三節】蓋有之矣、我未之見也。
【第七章】子曰、人之過也、各於其黨、觀過、斯知仁矣。
【第八章】子曰、朝聞道、夕死、可矣。
【第八章】子曰、士志於道、而恥惡衣惡食者、未足與議也。
【第十章】子曰、君子之於天下也、無適也、無莫也、義之與比。
【十一章】子曰、君子懷德、小人懷土、君子懷刑、小
人懷惠。
【十二章】子曰、放於利而行、多怨。
【十三章】子曰、能以禮讓為國乎、何有、不能以禮讓為國、如禮何。
【十四章】子曰、不患無位、患所以立、不患莫己知、求為可知也。
【十五章】【一節】子曰、參乎、吾道一以貫之。曾子曰、唯。【二節】子
出、門人問
曰、何謂也。曾子曰、夫子之道、忠恕而已矣。
【十六章】子曰、君子喻於義、小人喻於利。
【十七章】子曰、見賢思齊焉、見不賢而內自省也。
【十八章】子曰、事父母幾諫、見志不從、又敬
不違、勞而不怨。
【十九章】子曰、父母在、不遠游、游必有方。
【二十章】子曰、三年無改於父之道、可謂孝矣。
【廿一章】子曰、父母之年、不可不知也、一則以喜、一則以懼。
【廿二章】子曰、古者言之不出、恥躬之不逮也。
【廿三章】子曰、以約、失之者鮮矣。
【廿四章】子曰、君子欲訥於言、而敏於行。
【廿五章】子曰、德不孤、必有鄰。
【廿六章】子游曰、事君數、斯辱矣、朋友數、斯疏矣。
公冶長第五
【第一章】【一節】子謂公冶長、可妻也、雖在縲絏之中、非其罪也。以其
子妻之。【二節】子謂南容、
邦有道不廢、邦無道免於刑戮。以其兄之子妻之。
【第二章】子謂子賤、君子哉若人、魯無君子者、斯焉取斯。
【第三章】子貢問曰、賜也何如。子曰、女器也。曰、何器也。曰、瑚璉也。
【第四章】【一節】或曰、雍也仁、而不佞。【二節】子曰、焉用佞、禦人
以口給、屢憎於人、不知其仁、焉用佞。
【第五章】子使漆雕開仕。對曰、吾斯之未能信。子說。
【第六章】子曰、道不行、乘桴浮于海、從我者、
其由與。子路聞之喜。子曰、由也、好勇過我、無所取材。
【第七章】【一節】孟武伯問子路仁乎。子曰、不知也。【二節】又問。子
曰、由也、千乘之國、可使治其賦也、不知其仁也。【三節】求也何如。子
曰、求也、千室之邑、百乘之家、可使為之宰也、不知其仁也。【四節】赤
也何如。子曰、赤也、束帶立於朝、可使與賓客言也、不知其仁也。
【第八章】【一節】子謂子貢曰、女與回也、孰愈。【二節】對曰、賜也、
何敢望回、回也、聞一以知十、賜也、聞一以知二。【三節】子曰、弗如也、
吾與女、弗如也。
【第九章】宰予晝寢。子曰、朽木不可雕也、糞土之牆、不可朽也、於予與
何誅。【二節】子曰、始吾於人也、聽其言而信其行、今吾於人也、
聽其言而觀其行、於予與改是。
【第十章】子曰、吾未見剛者。或對曰、申棖。子曰、棖也慾、焉得剛。
【十一章】子貢曰、我不欲人之加諸我也、吾亦欲無加諸人。子曰、賜也、
非爾所及也。
【十二章】子貢曰、夫子之文章、
可得而聞也、夫子之言性與天道、不可得而聞也。
【十三章】子路有聞、未之能行、唯恐有聞。
【十四章】子貢問曰、孔文子、何以謂之文也。子曰、敏而好學、不恥下問、
是以謂之文也。
【十五章】子謂子產、有君子之道四焉、其行己也恭、其事上也敬、其養民
也惠、其使民
也義。
【十六章】子曰、晏平仲善與人交、久而敬之。
【十七章】子曰、藏文仲、居蔡、山節藻梲、何如其知也。
【十八章】【一節】子張問曰、令尹子文三仕為令尹、無喜色、三已之、無
慍色。舊令尹之政、必以告新令尹、何如。子曰、忠矣。曰、仁矣乎。曰、
未知、焉得仁。【二節】崔子弒齊君、陳文子有馬十乘、棄而違之。至於他
邦、則曰、猶吾大夫崔子也、違之、之一邦、則又曰、猶吾大夫崔子也、違
之、何如。子曰、清矣。曰、仁矣乎。曰、未知、焉得仁。
【十九章】季文子三思而後行。子聞之曰、再、斯可矣。
【二十章】子曰、甯武子、邦有道、則
知、邦無道、則愚、其知可及也、其愚不可及也。
【廿一章】子在陳曰、歸與歸與、吾黨之小子狂簡、斐然成章、不知所以裁
之。
【廿二章】子曰、伯夷叔齊、不念舊惡、怨是用希。
【廿三章】子曰、孰謂微生高
直、或乞醃焉、乞諸鄰而與之。
【廿四章】子曰、巧言令色、足恭、左丘明恥之、丘亦恥之、匿怨而友其人、
左丘明恥之、丘亦恥之。
【一節】顏淵季路侍。子曰、盍各言爾志。【二節】子路曰、願車馬、衣輕
裘、與朋友共、蔽之而無憾。【三節】顏淵曰、願無
伐善、無施勞。【四節】子路曰、願聞子之志。子曰、老者安之、朋友信之、
少者懷之。
【廿六章】子曰、已矣乎、吾未見能見其過、而內自訟者也。
【廿七章】子曰、十室之邑、必有忠信、如丘者焉、不如丘之好學也。
雍也第六
【第一章】【一節】子曰、雍也可使南面。【二節】仲弓問子桑伯子。子曰、
可也、簡。【三節】仲弓曰、居敬而行簡、以臨其民、不亦可乎、居簡而行
簡、無乃大簡乎。【四節】子曰、雍之言然。
【第二章】【一節】哀公問弟子孰為好學。【二節】孔子對曰、有顏回者好
學、不遷怒、不貳過、不幸短命死矣、今也則亡、未聞好學者也。
【第三章】【一節】子華使於齊、冉子為其母請粟。子曰、與之釜。請益。
曰、與之庾。冉子與之粟五秉。【二節】子曰、赤之適齊也、乘肥馬、衣輕
裘、吾
聞之也、君子周急、不繼富。【三節】原思為之宰、與之粟九百、辭。【四
節】子曰、毋、以與爾鄰里鄉黨乎。
【第四章】子謂仲弓曰、犁牛之子騂且角、雖欲勿用、山川其舍諸。
【第五章】子曰、回也、其心三月不違仁、其餘、則日月至焉而已矣。
【第六章】季康子問仲由、可使從政也與。子曰、由也果、於從政乎何有。
曰、賜也、可使從政也與。曰、賜也達、於從政乎何有。曰、求也、可使從
政也與。曰、求也藝、於從政乎何有。
【第七章】季氏使閔子騫為費宰、閔子騫曰、善為我辭焉、如有復我者、則
吾必在汶上矣。
【第八章】伯牛有疾、子問之、自牖執其手、曰、亡之、命矣夫、斯人也、
而有斯疾也、斯人也、而有斯疾也。
【第九章】子曰、賢哉回也、一簞食、一瓢飲、在陋巷、人不堪其憂、回也
不改其樂、賢哉回也。
【第十章】冉求曰、非不說子之道、力不足也。子曰、力不
足者、中道而廢、今女畫。
【十一章】子謂子夏曰、女為君子儒、無為小人儒。
【十二章】子游為武城宰、子曰、女得人焉耳乎。曰、有澹臺滅明者、行不
由徑、非公事、未嘗至於偃之室也。
【十三章】子曰、孟之反不伐、奔而殿、將入門、策其馬、曰、非敢後也、
馬不進也。
【十四章】子曰、不有祝鮀之佞、而有宋朝之美、難乎免於今之世矣。
【十五章】子曰、誰能出不由戶？何莫由斯道也。
【十六章】子曰、質勝文則野、文勝質則史、文質彬彬、然後君子。
【十七章】子曰、人之生也直、罔之生也、幸而免。
【十八章】子曰、知之者、不如好之者、好之者、不如樂之者。
【十九章】子曰、中人以上、可以語上也、中人以下、不可以語上也。
【二十章】樊遲問知。子曰、務民之義、敬鬼神而遠之、可謂知矣。問仁。
曰、仁者先難而後獲、可
謂仁矣。
【廿一章】子曰、知者樂水、仁者樂山、知者動、仁者靜。知者樂、仁者壽。
【廿二章】子曰、齊一變、至於魯、魯一變、至於道。
【廿三章】子曰、觚不觚、觚哉觚哉。
【廿四章】宰我問曰、仁者雖告之曰、井有仁焉、其從之
也。子曰、何為其然也、君子可逝也、不可陷也、可欺也、不可罔也。
【廿五章】子曰、君子博學於文、約之以禮、亦可以弗畔矣夫。
【廿六章】子見南子、子路不說、夫子矢之、曰、予所否者、天厭之、天厭
之。
【廿七章】子曰、中庸之為德也、其至矣乎、民鮮久矣。
【廿八章】【一節】子貢曰、如有博施於民、而能濟眾、何如、可謂仁乎。
子曰、何事於仁、必也聖乎、堯舜其猶病諸。【二節】夫仁者、己欲立而立
人、己欲達而達人。【三節】能近取譬、可謂仁之方也已。
述而第七
【第一章】子曰、述而不作、信而好古、竊比於我老彭。
【第二章】子曰、默而識之、學而不厭、誨人不倦、何有於我哉。
【第三章】子曰、德之不脩、學之不講、聞義不能徒、不善不能改、
是吾憂也。
【第四章】子之燕居、申申如也、夭夭如也。
【第五章】子曰、甚矣吾衰也、久矣、吾不復夢見周公。
【第六章】【一節】子曰、志於道。【二節】據於德。【三節】依於仁。【四
節】游於藝。
【第七章】子曰、自行束脩以上、吾未嘗無誨焉。
【第八章】子曰、不憤不啟、不悱不發、舉一隅、不以三隅反、則不復也。
【第九章】【一節】子食於有喪者之側、未嘗飽也。【二節】子於是日哭、
則不歌。
【第十章】【一節】子謂顏淵曰、用之則行、舍之則藏、惟我
與爾有是夫。【二節】子路曰、子行三軍則誰與。【三節】子曰、暴虎馮河、
死而無悔者、吾不與也、必也臨事而懼、好謀而成者也。
【十一章】子曰、富而可求也、雖執鞭之士、吾亦為之、如不可求、從吾所
好。
【十二章】子之所慎、齊、戰、疾。
【十三章】子在齊聞韶、三月不知肉味、曰、不圖為樂之至於斯也。
【十四章】【一節】冉有曰、夫子為衛君乎。子貢曰、諾、吾將問之。【二
節】入曰、伯夷叔齊、何人也。曰、古之賢人也。曰、怨乎。曰、求仁而得
仁、又何怨。出曰、夫子不為也。
【十五章】子曰、飯疏食飲水、曲肱而枕之、樂亦在其中矣、不義而富且貴、
於我如浮雲。
【十六章】子曰、加我數年、五十以學易、可以無大過矣。
【十七章】子所雅言、詩､書､執禮、皆雅言也。
【十八章】【一節】葉公問孔子於子路、子路不對。【二節】子曰、女奚不
曰、其為人也、發憤忘食、樂以忘憂、不知老之將至云爾。
【十九章】子曰、我非生而知之者、好古、敏以求之者也。
【二十章】子不語、怪、力、亂、神。
【廿一章】子曰、三人行、必有我師焉、擇其善者而從之、其不善者而改之。
【廿二章】子曰、天生德於予、桓魋其如予何。
【廿三章】子曰、二三子、以我為隱乎、吾無隱乎爾、吾無行而不與二三子
者、是丘也、
【廿四章】子以四教、文、行、忠、信。
【廿五章】【一節】子曰、聖人吾不得而見之矣、得見君子者、斯可矣。【二
節】子曰、善人吾不得而見之矣、得見有恆者、斯可矣。【三節】亡而為有、
虛而為盈、約而為泰、難乎有恆矣。
【廿六章】子釣而不綱、弋不射宿。
【廿七章】子曰、蓋有不知而作
之者、我無是也。多聞、擇其善者而從之、多見而識之、知之次也。
【廿八章】【一節】互鄉難與言、童子見、門人惑。【二節】子曰、與其進
也、不與其退也、唯何甚、人潔己以進、與其潔也、不保其往也。
子曰、仁遠乎哉、我欲仁、斯仁至矣。
【三十章】【一節】陳司敗問昭公知禮乎。孔子曰、知禮。孔子退、揖巫馬
期而進
之、曰、吾聞君子不黨、君子亦黨乎、君取於吳為同姓、謂之吳孟子、君而
知禮、孰不知禮。【三節】巫馬期以告。子曰、丘也幸、苟有過、人必知
之。
【卅一章】子與人歌、而善、必使反之、而後和之。
【卅二章】子曰、文、莫吾猶人
也、躬行君子、則吾未之有得。
【卅三章】子曰、若聖與仁、則吾豈敢、抑為之不厭、誨人不倦、則可謂云
爾已矣。公西華曰、正唯弟子不能學也。
【卅四章】子疾病。子路請禱。子曰、有諸。子路對曰、有之、誄曰、禱爾
於上下神
祗。子曰、丘之禱久矣。
【卅五章】子曰、奢則不孫、儉則固、與其不孫也、寧固。
【卅六章】子曰、君子坦蕩蕩、小人長戚戚。
【卅七章】子溫而厲、威而不猛、恭而安。
泰伯第八
【第一章】子曰、太伯其可謂至德也已矣、三以天下讓、民無得而稱焉。
【第二章】【一節】子曰、恭而無禮則勞、慎而無禮則葸、勇而無禮則亂、
直而無禮則絞。【二節】君子篤於親、則民興於仁、故舊不遺、則民不偷。
【第三章】曾子有疾、召門弟子曰、啟予
足、啟予手、詩云、戰戰兢兢、如臨深淵、如履薄冰、而今而後、吾知免夫、
小子。
【第四章】【一節】曾子有疾、孟敬子問之。曾子言曰、鳥之將死、其鳴也
哀、人之將死、其言也善。【三節】君子所貴乎道者三、動容貌、斯遠暴慢
矣、正顏色、斯近信笑、出辭氣、斯遠鄙倍矣、籩豆之事、則有司存。
【第五章】曾子曰、以能問於不能、以多問於寡、有若無、實若處、犯而不
校、昔者吾友、嘗從事於斯矣。
【第六章】曾子曰、可以託六尺之孤、可以寄百里之命、臨大節、而不可奪
也、君子人與、君子人也。
【第七章】【一節】曾子曰、士、不可以不弘毅、任重而道遠。【二節】仁
以為己
任、不亦重乎、死而後已、不亦遠乎。
【第八章】【一節】子曰、興於詩。【二節】立於禮。【三節】成於樂。
【第九章】子曰、民可使由之、不可使知之。
【第十章】子曰、好勇疾貧、亂也、人而不仁、疾之已甚、亂也。
子曰、如有周公之才之美、使驕且吝、其餘不足觀也已。
【十二章】子曰、三年學、不至於穀、不易得也。
【十三章】【一節】子曰、篤信好學、守死善道。【二節】危邦不入、亂邦
不居、天下有道則見、無道則隱。【三節】邦有道、貧且賤焉、恥也、邦無
道、富且貴焉、恥也。
【十四章】子曰、不在其位、不謀其政。
【十五章】子曰、師摯之始、關睢之亂、洋洋乎盈耳哉。
【十六章】子曰、狂而不直、侗而不愿、悾悾而不信、吾不知之矣。
【十七章】子曰、學如不及、猶恐失之。
【十八章】子曰、巍巍乎、舜禹之
有天下也、而不與焉。
【十九章】【一節】子曰、大哉、堯之為君也、巍巍乎、唯天為大、唯堯則
之、蕩蕩乎、民無能名焉。【二節】巍巍乎、其有成功也、煥乎、其有文章。
【二十章】【一節】舜有臣五人、而天下治。【二節】武王曰、予有亂臣十
人。【三節】孔子曰、才難、不其然乎、唐虞之際、於斯為盛、
有婦人焉、九人而已【四節】三分天下有其二、以服事殷、周之德、其可謂
至德也已矣。
【廿一章】子曰、禹吾無間然矣、菲飲食、而致孝乎鬼神、惡衣服、而致美
乎黻冕、卑宮室、而盡力乎溝恤、禹吾無間然矣。
子罕第九
【第一章】子罕言、利、與命、與仁。
【第二章】【一節】達巷黨人曰、大哉孔子、搏學而無所成名。【二節】子
聞之、謂門弟子曰、吾何執、執御乎、執射乎、吾執御矣。
【第三章】【一節】子曰、麻冕、禮也、今也純、儉、吾從眾。【二節】拜
下、禮也。今拜乎上、泰也、雖遠眾、吾從下。
【第四章】子絕四、毋意、毋必、毋固、毋我。
【第五章】【一節】子畏於匡。【二節】曰、文王既沒、文不在茲乎。【三
節】天之將喪斯文也、後死者不得與於斯文也、
天之未喪斯文也、匡人其如予何。
【第六章】【一節】大宰問於子貢、曰、夫子聖者與、何其多能也。【二節】
子貢曰、固天縱之將聖、又多能也。【三節】子聞之曰、大宰知我乎、吾少
也賤、故多能、鄙事、君子多乎哉、不多也。【四節】牢曰、子云、吾不試、
故藝。
【第七章】子曰、吾有知乎哉、無知也、有鄙夫問於我、空空如也、我叩其
兩端而竭焉。
【第八章】子曰、鳳鳥不至、河不出圖、吾已矣乎。
【第九章】子見齊衰者、冕衣裳者、與瞽者、見之、雖少必作、過之必趨。
【第十章】【一節】顏淵喟然歎曰、仰之彌高、鑽之彌堅、瞻之在前、忽焉
在後夫子循循然善誘人、博我以文、約我以禮。【三節】欲罷不能、既竭吾
才、如有所立卓爾、雖欲從之、末由也已。
【十一章】【一節】子疾病、子路使門人為臣。【二節】病間曰、久矣哉、
由之行詐也、無臣而為有
臣、吾誰欺、欺天乎。【三節】且予與其死於臣之手也、無寧死於二三子之
手乎、且予縱不得大葬、予死於道路乎。
【十二章】子貢曰、有美玉於斯、韞匚＋賣、與「櫝」同而藏諸、求
善賈而沽諸。子曰、沽之哉、沽之哉、我待賈者也。
【十三章】【一節】子欲居九夷。【二節】或曰、陋、如之何。子曰、君子
居之、何陋之有。
【十四章】子曰、吾自衛反魯、然後樂
正、雅頌各得其所。
【十五章】子曰、出則事公卿、入則事父兄、喪事不敢不勉、不為酒困、何
有於我哉。
【十六章】子在川上曰、逝者如斯夫、不舍晝夜。
【十七章】子曰、吾未見好德、如好色者也。
【十八章】子曰、譬如為山、未成一簣、止、吾止也、譬如平地、雖
覆一簣、進、吾往也。
【十九章】子曰、語之而不惰者、其回也與。
【二十章】子謂顏淵曰、惜乎、吾見其進也、未見其止也。
【廿一章】子曰、苗而不秀者、有矣夫、秀而不實者、有矣夫。
【廿二章】子曰、後生可畏、焉知來者之不如今也、四十五十而無聞焉、斯
亦不足畏也已。
【廿三章】子曰、法語之言、能無從乎、改之為貴、巽與之言、能無說乎、
繹之為貴、說而不繹、從而不改、吾末如之何也已矣。
【廿四章】子曰、主忠信、毋友不如己者、過則勿憚改。
【廿五章】子曰、三軍可奪師也、匹夫不可奪志也。
【廿六章】【一節】子曰、衣敝縕袍、與衣孤貉者立、而不恥者、其由也與。
【二節】不忮不求、何用不臧。【三節】子路終身誦之、子曰、是道也、何
足以臧。
【廿七章】子曰、歲寒、然後知松柏之後彫也。
【廿八章】子曰、知者不惑、仁者不憂、勇者不懼。
【廿九章】子曰、可與共學、未可與
適道、可與適道、未可與立、可與立、未可與權。
【三十章】【一節】唐棣之華、偏其反而、豈不爾思、室是遠而。【二節】
子曰、未之思也、未何遠之有。
鄉黨第十
【第一章】【一節】孔子於鄉黨、恂恂如也、似不能言者。【二節】其在宗
廟朝廷、便便然、唯謹爾。
【第二章】【一節】朝、與下大夫言、侃侃如也、與上大夫言、誾誾如也。
【二節】君在、踧踖如也、與與如也。
【第三章】【一節】君召使擯、色勃如也、足躩如也。【二節】揖所與立、
左右手、衣前後、檐如也。【三節】趨進、翼如也。【四節】賓退、必復命
曰、賓不顧矣。
【第四章】【一節】入公門、鞠
躬如也、如不容。【二節】立不中門、行不履閾。【三節】過位、色勃如也、
足躩如也、其言似不足者。【四節】攝齊升堂、鞠躬如也、屏氣似不息者。
【五節】出、降一等、逞顏色、怡怡如也、沒階、趨進、翼如也、復其位、
踧踖如也。
【第五章】【一節】執圭、鞠躬如也、如
不勝、上如揖、下如授、勃如戰色、足蹜蹜如有循。【二節】享禮、有容色。
【三節】私覿、愉愉如也
【第六章】【一節】君子不以紺緅飾。【二節】紅紫不以為褻服。【三節】
當暑袗絺綌、必表而出之。【四節】緇衣羔裘、素衣麑裘、黃衣
狐裘。【五節】褻裘長、短右袂。【六節】必有寢衣、長一身有半。【七節】
狐貉之厚以居。【八節】去喪、無所不佩。【九節】非帷裳、必殺之。【十
節】羔裘玄冠不以弔。【十一節】吉月、必朝服而朝。
【第七章】【一節】齊、必有明衣、布。【二節】齊必變食、居必遷坐。
【第八章】【一節】食不厭精、膾不厭細。【二節】食饐而餲、魚餒而肉敗、
不食、色惡不食、臭惡不食、失飪不食、不時不食。【三節】割不正不食、
不得其醬不食。【四節】肉雖多、不使勝食氣、惟酒無量、不及亂。【五節】
沽酒
市脯不食。【六節】不撤薑食。【七節】不多食。【八節】祭於公、不宿肉。
祭肉不出三日、出三日、不食之矣。【九節】食不語、寢不言。【十節】雖
疏食菜羹、瓜祭、必齊如也。
【第九章】席不正不坐。
【第十章】【一節】鄉人飲酒、杖者出、斯出矣。【二節】鄉人儺、朝服而
立於阼階。
【十一章】【一節】問人於他邦、再拜而送之。【二節】康子饋藥、拜而受
之、曰、丘未達、不敢嘗。
【十二章】廄焚、子退朝、曰、傷人乎、不問馬。
【十三章】【一節】君賜食、必正席、先嘗之、君賜腥、必熟而薦之、君賜
生、必畜之。【二節】侍食於君、
君祭、先飯。【三節】疾、君視之、東首、加朝服拖紳。【四節】君命召、
不俟駕行矣。
【十四章】入大廟每事問。
【十五章】【一節】朋友死、無所歸、曰、於我殯。【二節】朋友之饋、雖
車馬、非祭肉不拜。
【十六章】【一節】寢不尸、居不容。【二節】見齊衰者、雖狎必變、見冕
者、與瞽者、雖褻必以貌。【三節】凶
服者式之、式負版者。【四節】有盛饌、必變色而作。【五節】迅雷、風烈、
必變。
【十七章】【一節】升車、必正立、執綏。【二節】車中、不內顧、不疾言、
不親指。
【十八章】【一節】色斯舉矣、翔而後集。【二節】曰、山梁雌雉、時哉時
哉。子路共之、三嗅而作。
先進第十一
【第一章】【一節】子曰、先進於禮樂、野人也、後進於禮樂、君子也、【二
節】如用之、則吾從先進。
【第二章】【一節】子曰、從我於陳蔡者、皆不及門也。【二節】德行、顏
淵、閔子騫、冉伯牛、仲弓。言語、宰我、子貢。政事、冉
有、李路。文學、子游、子夏。
【第三章】子曰、回也、非助我者也、於吾言、無所不說。
【第四章】子曰、孝哉閔子騫、人不間於其父母昆弟之言。
【第五章】南容三復白圭、孔子以其兄之子妻之。
【第六章】李康子問弟子孰為好學。孔子對曰、有顏回者好學、不幸短命死
矣、今也則亡。
【第七章】【一節】顏淵死、顏路請子之車、以為之木享、與槨
同。【二節】子曰、才不才、亦各言其子也、鯉也死、有棺而無木
享、與槨同、吾不徒行以為之木享、與槨同、以吾從大夫之後、
不可徒行也。
【第八章】顏淵死、子曰、噫、天喪予、天喪予。
【第九章】【一節】顏淵死、子哭之慟、從者曰、子慟矣。【二節】曰、有
慟乎。【三節】非夫人之為慟而誰為。
【第十章】【一節】顏淵死、門人欲厚葬之。子曰、不可。【二節】門人厚
葬之。【三節】子曰、回也、視予猶父也、予不得視猶子也、非我也、夫二
三子也。
【十一章】李路問事鬼神。子曰、未能事人、焉能事鬼。敢
問死。曰、未知生、焉知死。
【十二章】【一節】閔子侍側、誾誾如也、子路行行如也、冉有、子貢、侃
侃如也。子樂。【二節】若由也、不得其死然。
【十三章】【一節】魯人為長府。【二節】閔子騫曰、仍舊貫、如之何、何
必改作。【三節】子曰、夫人不言、言必有中。
【十四章】【一節】子曰、由之瑟、奚為於丘之門。【二節】門人不敬子路。
子曰、由也、升堂矣、未入於室也。
【十五章】【一節】子貢問師與商也孰賢。子曰、師也過、商也不及。【二
節】曰、然則師愈與。【三節】子曰、過猶不及。
【十六章】【一節】李氏富於周公、而求也為之聚斂而附
益之。【二節】子曰、非吾徒也、小子、鳴鼓而攻之可也。
【十七章】【一節】柴也愚。【二節】參也魯。【三節】師也辟。【四節】
由也喭。
【十八章】【一節】子曰、回也奇庶乎屢空。【二節】賜不受命、而貨殖焉、
億則屢中。
【十九章】子張問善人之
道。子曰、不踐、迂亦、與跡同、亦不入於室。
【二十章】子曰、論篤是與、君子者乎、色莊者乎。
【廿一章】子路問聞斯行諸。子曰、有父兄在、如之何其聞斯行之。冉有問
聞斯行諸。子曰、聞斯行之。公西華曰、由也問聞斯行諸、子曰、有父兄在、
求也
問聞斯行諸、子曰、聞斯行之、赤也感、敢問。子曰、求也退、故進之、由
也兼人、故退之。
【廿二章】子畏於匡、顏淵後、子曰、吾以女為死矣。曰、子在、回何敢死。
【廿三章】【一節】李子然問仲由冉求、可謂大臣與。【二節】子曰、吾以
子為異之問、曾由與求之問。【三節】所謂大臣者、以道事君、不可則止。
【四節】今由
與求也、可謂具臣矣。【五節】曰、然則從之者與。【六節】子曰、弒父與
君、亦不從也。
【廿四章】【一節】子路使子羔為費宰。【二節】子曰、賊夫人之子。【三
節】子路曰、有民人焉、有社稷焉、何必讀書、然後為學。【四節】子曰、
是故惡夫佞者。
【廿五章】【一節】子路、曾上析、下日、與晰同、冉有、公西華、侍坐。
【二節】子曰、以吾一日
長乎爾、毋吾以也。【三節】居則曰、不吾知也、如或知爾、則何以哉。【四
節】子路率爾而對曰、千乘之國、攝乎大國之閒、加之以師旅、因之以饑饉、
由也為之、比及三年、可使有勇、且知方也。夫子哂之。【五節】求、爾何
如。對曰、方六七十、如五六十、求也為之、比及三年、可使足民、如其禮
樂、以
俟君子。【六節】赤、爾何如。對曰、非曰能之、願學焉、宗廟之事、如會
同、端章甫、願為小相焉。【七節】點、爾何如。鼓瑟希鏗爾、舍瑟而作、
對曰、異乎三子者之撰。子曰、何傷乎、赤各言其志也。曰、莫春者、春服
既成、冠者五六人、童子六七人、浴乎沂、風乎舞雩、詠而歸。夫子喟然歎
曰、吾與
點也。【八節】三子者出、曾上析、下日、與晰同後、曾上析、下日、
與晰同曰、夫三子者之言何如。子曰、亦各言其志也已矣。【九節】曰、
夫子何哂由也。【十節】曰、為國以禮、其言不讓、是故哂之。【十一節】
唯求則非邦也與。安見方六七十、如五六十、而非邦也者。【十二節】唯赤
則非邦也與。宗廟會同、非諸侯而何、赤也為之小、孰能為之大。
顏淵第十二
【第一章】【一節】顏淵問仁。子曰、克己復禮為仁、一日克己復禮、天下
歸仁焉、為仁由己、而由人乎哉。【二節】顏淵曰、請問其目。子曰、非禮
勿視、非禮勿聽、非禮勿言、非禮勿動。顏淵曰、回雖不敏、請事斯語矣。
【第二章】仲弓問仁。子曰、出門如見大賓、使民如承大祭、己所不欲、勿
施於人、在邦無怨、在家無怨。仲弓曰、雍雖不敏、請事斯語矣。
【第三章】【一節】司馬牛問仁。【二節】子曰、仁者其言
也訒。【三節】曰、其言也訒、斯謂之仁矣乎。子曰、為之難、言之得無訒
乎。
【第四章】【一節】司馬牛問君子。子曰、君子不憂不懼。【二節】曰、不
憂不懼、斯謂之君子矣乎。【三節】子曰、內省不疚、夫何憂何懼。
【第五章】【一節】司馬牛憂曰、人皆有兄弟、我獨亡。【二節】子夏
曰、商聞之矣。【三節】死生有命、富貴在天。【四節】君子敬而無失、與
人恭而有禮、四海之內、皆兄弟也、君子何患乎無兄弟也。
【第六章】子張問明。子曰、浸潤之譖、膚受之愬、不行焉、可謂明也已矣、
浸潤之譖、膚受之愬、不行焉、可謂遠也已矣。
【第七章】【一節】子貢問政。子曰足食、足兵、民信之矣。【二節】子貢
曰、必不得已而去、於斯三者何先。曰、去兵。子貢曰、必不得已而去、於
斯二者何先。曰、去食、自古皆有死、民無信不立。
【第八章】【一節】棘子成曰、君子質而已矣、何以文為。【二節】子
貢曰、惜乎夫子之說、君子也、駟不及舌。【三節】文猶質也、質猶文也、
虎豹之革享、與鞹同、猶犬羊之革享、與鞹同。
【第九章】【一節】哀公問於有若曰年饑、用不足、如之何。【二節】有若
對曰、盍徹乎。【三節】曰、二、吾猶不足、如之何其徹也。【四節】對曰、
百姓足、君孰與不足、百姓不足、君孰與足。
【第十章】【一節】子張問崇德、辨惑。子曰、主忠信、徒義、崇德也。【二
節】愛之欲其生、惡之欲其死、既欲其生、又欲其死、是惑也。誠不以富亦
祇以異。
【十一章】【一節】齊景公問政於孔子。【二節】孔子對曰、君君、臣臣、
父父、子子。【三節】公曰、善哉、信如君不君、臣不臣、父不父、子不子、
雖有粟、吾得而食諸。
【十二章】【一節】子曰、片言可以折獄者、其由也與。【二節】子路無宿
諾。
【十三章】子曰、聽訟、吾猶人也、必也、使無訟乎。
【十四章】子張問政。子曰、居之無倦、行之以忠。
【十五章】子曰、博學於文、約之以禮、亦可以弗畔矣夫。
【十六章】子曰、君子成人之美、不成人之惡、小人反是。
【十七章】李康子問政於孔子。孔子對曰、政者正也、子帥以正、孰敢不正。
李康子患盜、問於孔子。孔子對曰、苟子之不欲、雖賞之不竊。
【十九章】李康子問政於孔子、曰、如殺無道、以就有道、何如。
孔子對曰、子為政、焉用殺、子欲善、而民善矣、君子之德風、小人之德草、
草上之風必偃。
【二十章】【一節】子張問士何如、斯可謂之達矣。【二節】子曰、何哉、
爾所謂達者。【三節】子張對曰、在邦必聞、在家必聞。【四節】子曰、是
聞也、非達也。【五節】夫達也者、質直而好義、察言而觀色、慮以下人、
在邦必達、在家必達。【六節】夫聞也者、色取仁而行
違、居之不疑、在邦必聞、在家必聞。
【廿一章】【一節】樊遲從遊於舞雩之下。曰、敢問崇德、修慝、辨惑。子
曰、善哉問。【三節】先事後得、非崇德與、攻其惡、無攻人之惡、非修慝
與、一朝之忿、忘其身以及其親、非惑與。
【廿二章】【一節】樊遲問仁。子曰、愛人。問
知。子曰、知人。【二節】樊遲未達。【三節】子曰、舉直錯諸枉、能使枉
者直。【四節】樊遲退、見子夏曰、鄉也、吾見於夫子而問知。子曰、舉直
錯諸枉、能使枉者直、何謂也。【五節】子夏曰、富哉言乎。【六節】舜有
天下、選於眾、舉皋陶、不仁者遠矣、湯有天下、選於眾、舉伊尹、不仁者
遠矣。
【廿三章】子貢問友。子曰、忠告而善道
之、不可則止、毋自辱焉。
【廿四章】曾子曰、君子以文會友、以友輔仁。
子路第十三
【第一章】【一節】子路問政。子曰、先之、勞之。【二節】請益。曰、無
倦。
【第二章】【一節】仲弓為李氏
宰、問政。子曰、先有司、赦小過、舉賢才。【二節】曰、焉知賢才而舉之。
曰、舉爾所知、爾所不知、人其舍諸。
【第三章】【一節】子路曰、衛君待子而為政、子將奚先。【二節】子曰、
必也、正名乎。【三節】子路曰、有是哉、子之迂也、奚其正。【四節】子
曰、野哉、由也、君子於其所不知、蓋闕如也。【五節】名不
正、則言不順、言不順、則事不成。【六節】事不成、則禮樂不興、禮樂不
興、則刑罰不中、刑罰不中、則民無所措手足。【七節】故君子名之必可言
也、言之必可行也、君子於其言、無所茍而已矣。
【第四章】【一節】樊遲請學稼。子曰、吾不如老農。請學為圃。曰、
吾不如老圃。【二節】樊遲出。子曰、小人哉、樊須也。【三節】上好禮、
則民莫敢不敬、上好義、則民莫敢不服、上好信、則民莫敢不用情、夫如是、
則四方之民、襁負其子而至矣、焉用稼。
【第五章】子曰、誦詩三百、授之以政、不達、使於四方、不能專對、雖多、
亦奚以為。
【第六章】子曰、其身正、不令而行、其身不正、雖令不從。
【第七章】子曰、魯衛之政、兄弟也。
【第八章】子謂衛公子荊善居室、始有、曰、苟合矣、少有、曰、苟完矣、
富有、曰、苟美矣。
【第九章】【一節】子適衛、冉有僕。【二節】子曰、庶矣哉。【三節】冉
有曰、既庶矣、
又何加焉。曰、富之。【四節】曰、既富矣、又何加焉。曰、教之。
【第十章】子曰、苟有用我者、（上其下月）月而已可也、三年有成。
子曰、善人為邦百年、亦可以媵殘去殺矣、誠哉是言也。
【十二章】子曰、如有王者、必世而後仁。
【十三章】子曰、苟正其身矣、於從政乎何有、不能正其身、如正人何。
【十四章】冉子退朝、子曰、何晏也。對曰、有政。子曰、其事也、如有政、
雖不吾
以、吾其與聞之。
【十五章】【一節】定公問一言而可以興邦、有諸。孔子對曰、言不可以若
是其
幾也。【二節】人之言曰、為君難、為臣不易。【三節】如知為君之難也、
不幾乎一言而興邦乎。【四節】曰、一言而喪邦有諸。孔子對曰、言不可以
若是其幾也、人之言曰、予無樂乎為君、唯其言而莫予違也。【五節】如其
善、而莫之違也、不亦善乎。如不善而莫之違也、不幾乎一言而喪邦乎。
【十六章】【一節】葉公問政。【二節】子曰、近者說、遠
者來。
【十七章】子夏為莒父宰、問政。子曰、無欲速、無見小利。欲速則不達、
見小利則大事不成。
【十八章】【一節】葉公語孔子曰、吾黨有直躬者、其父攘羊、而子證之。
【二節】孔子曰、吾黨之直者異於是、父為子隱、子為父隱、直在其中矣。
【十九章】樊遲問仁。子曰、居處恭、執事敬、與人忠、雖之夷狄、不可棄
也。
【二十章】【一節】子貢問曰、何如斯可謂之士矣。子曰、行己有恥、使於
四方、不辱君命、可謂士矣。【二節】曰、敢問其次。曰、宗族稱孝焉、鄉
黨稱弟焉。【三節】曰、敢問其次。曰、言必信、行必果、硜硜然、小
人哉、抑亦可以為次矣。【四節】曰、今之從政者何如。子曰、噫、斗筲之
人、何足算也。
【廿一章】子曰、不得中行而與之、必也狂狷乎、狂者進取、狷者有所不為
也。
【廿二章】【一節】子曰、南人有言曰、人而無恆、不可以作巫醫、善夫。
【二節】不恆其德、或承之
羞。【三節】子曰、不占而已矣。
【廿三章】子曰、君子和而不同、小人同而不和。
【廿四章】子貢問曰、鄉人皆好之、何如。子曰、未可也。鄉人皆惡之、何
如。子曰、未可也。不如鄉人之善者好之、其不善者惡之。
【廿五章】子曰、君子易事而難說也、說之不以道、不說也、及
其使人也、器之。小人難事而易說也、說之雖不以道、說也、及其使人也、
求備焉。
【廿六章】子曰、君子泰而不驕、小人驕而不泰。
【廿七章】子曰、剛、毅、木、訥、近仁。
【廿八章】子路問曰、何如斯可謂之士矣。子曰、切切、偲偲、怡怡如也、
可謂士矣、朋友切切偲偲、兄弟怡怡。
【廿九章】子曰、善人教民七年、亦可以即戎矣。
【三十章】子曰、以不教民戰、是謂棄之。
憲問第十四
【第一章】憲問恥。子曰、邦有道穀、邦無道穀、恥也。
【第二章】【一節】克、伐、怨、欲、不行焉、可以為仁矣。【二節】子曰、
可以為難矣、仁則吾不知也。
【第三章】子曰、士而懷居、不足以為士矣。
【第四章】子曰、邦有道、危言危行、邦無道、危行言孫。
【第五章】子曰、有德者、必有言、有言者、不必有德、仁者、必有勇、勇
者、不必有仁。
【第六章】南宮适問於孔子曰、羿善射、奡盪舟、俱不得其死然、禹稷躬稼、
而有天下夫子不答。南宮适出。子曰、君子哉若人、尚德哉若人。
【第七章】子曰、君子而不仁者有矣夫、未有小人而仁者也。
【第八章】子曰、愛之、能勿勞乎、忠焉、能勿誨乎。
【第九章】子曰、為命、裨諶草創之、世叔討論之、行人子羽修飾之、東里
子產潤色之。
【第十章】【一節】或問子產。子曰、惠人也。【二節】問子西。曰、彼哉
彼哉。【三節】問管仲。曰、人也、奪伯氏駢邑三百、飯疏食、沒齒、
無怨言。
【十一章】子曰、貧而無怨、難、富而無驕、易。
【十二章】子曰、孟公綽、為趙魏老則優、不可以為滕薛大夫。
【十三章】【一節】子路問成人。子曰、若臧武仲之知、公綽之不欲、卞莊
子之勇、冉求之藝、文之以禮樂、亦可以為成人矣。【二節】曰、今之成人
者、何必然、見
利思義、見危授命、久要不忘平生之言、亦可以為成人矣。
【十四章】【一節】子問公叔文子於公明賈曰、信乎、夫子不言不笑、不取
乎。【二節】公明賈對曰、以告者過也。夫子時然後言、人不厭其言、樂然
後笑、人不厭其笑、義然後取、人不厭其取。子曰、其然、豈其然乎。
【十五章】子曰、臧武仲、以防求為後於魯、雖曰不要君、吾不信也。
【十六章】子曰、晉文公譎而不正、齊桓公正而不譎。
【十七章】【一節】子路曰、桓公殺公子糾、召忽死之、管仲不死、
曰、未仁乎。【二節】子曰、桓公九合諸侯、不以兵車、管仲之力也、如其
仁、如其仁。
【十八章】【一節】子貢曰、管仲非仁者與、桓公殺公子糾、不能死、又相
之。【二節】子曰、管仲相桓公、霸諸侯、一匡天下、民到于今、受其賜、
微管仲、吾其被髮左衽矣。【三節】豈若匹夫匹婦之為諒也、
自經於溝瀆、而莫之知也。
【十九章】【一節】公叔文子之臣、大夫僎、與文子同升諸公。【二節】子
聞之曰、可以為矣。
【二十章】【一節】子言衛靈公之無道也、康子曰、夫如是、奚而不喪。【二
節】孔子曰、仲叔圉治賓客、祝鮀治
宗廟、王孫賈治軍旅、夫如是、奚其喪。
【廿一章】子曰、其言之不怍、則為之也難。
【廿二章】【一節】陳成子弒簡公。【二節】孔子沐浴而朝、告於哀公曰、
陳恆弒其君、請討之。【三節】公曰、告夫三子。【四節】孔子曰、以吾從
大夫之後、不敢不告也、君
曰、告夫三子者。【四節】之三子告、不可、孔子曰、以吾從大夫之後、不
敢不告也。
【廿三章】子路問事君。子曰、勿欺也、而犯之。
【廿四章】子曰、君子上達、小人下達。
【廿五章】子曰、古之學者為己、今之學者為人。
【廿六章】【一節】蘧伯玉使人於孔子。【二節】孔子與之坐、而問焉、曰、
夫子何為。
對曰、夫子欲寡其過、而未能也、使者出、子曰、使乎、使乎。
【廿七章】子曰、不在其位、不謀其政。
【廿八章】曾子曰、君子思不出其位。
【廿九章】子曰、君子恥其言而過其行。
【三十章】【一節】子曰、君子道者三、我無能焉、仁者不憂、知者不惑、
勇者不懼。【二節】子貢曰、夫子自道也。
【卅一章】子貢方人、子曰、賜也賢乎哉、夫我則不暇。
【卅二章】子曰、不患人之不己知、患其不能也。
【卅三章】子曰、不逆詐、不億不信、抑亦先覺者、是賢乎。
【卅四章】【一節】微生畝謂孔子曰、丘何為是栖栖者與、無乃為佞乎。【二
節】孔子曰、非敢為佞也、疾固也。
【卅五章】子曰、驥、不稱其力、稱其德也。
【卅六章】【一節】或曰、以德報怨、何如。【二節】子曰、何以報德。【三
節】以直報怨、以德報德。
【卅七章】【一節】子曰、莫我知也夫。【二節】子貢曰、何為其莫知子也。
子曰、不怨天、不尤人、下學
而上達、知我者其天乎。
【卅八章】【一節】公伯寮愬子路於李孫、子服景伯以告、曰、夫子固有惑
志於公伯寮、吾力猶能肆諸市朝。【二節】子曰、道之將行也與、命也、道
之將廢也與、命也、公伯寮其如命何。
【卅九章】【一節】子曰、賢者辟世。【二節】其次辟地。【三節】其次辟
色。【四節】其次辟言。
【四十章】子曰、作者七人矣。
【四一章】子路宿於石門、晨門曰、奚自。子路曰、自孔氏。曰、是知其不
可而為之者與。
【四二章】【一節】子擊磬於衛、有荷蕢、而過孔氏之門者、
曰、有心哉、擊磬乎。【二節】既、而曰、鄙哉、硜硜乎、莫己知也、斯已
而已矣、深則厲、淺則揭。【三節】子曰、果哉、末之難矣。
【四三章】【一節】子張曰、書云、高宗諒陰三年不言、何謂也。【二節】
子曰、何必高宗、古之人皆然、君薨、百官總己、以聽於冢宰、三年。
【四四章】子曰、上好禮、則民易使也。
【四五章】子路問君子、子曰、修己以敬。曰、如斯而已乎。曰、修己以安
人、曰、如斯而已乎。曰、修己以安百姓。修己以安百姓、堯舜其猶病諸。
【四六章】原壤夷俟、子曰、幼
而不孫弟、長而無述焉、老而不死、是為賊。以杖叩其脛。
【四七章】【一節】闕黨童子將命、或問之曰、益者與。【二節】子曰、吾
見其居於位也、見其與先生並行也、非求益者也、欲速成者也。
衛靈公第十五
【第一章】【一節】衛靈公問陳於孔子。孔子對曰、俎豆之事、則嘗聞之矣、
軍旅之事、未之學也。明日遂行。【二節】在陳絕糧、從者病、莫能興。【三
節】子路慍見曰、君子亦有窮乎。子曰、君子固窮、小人窮斯濫矣。
【第二章】【一節】子曰、賜也、女以予為多學而識之者與。【二節】對曰、
然、非與。【三節】曰、非也、予一以貫之。
【第三章】子曰、由、知德者鮮矣。
【第四章】子曰、無為而治者、其舜也與、夫何為哉、恭己正南面而已矣。
【第五章】【一節】子張問行。【二節】子曰、言忠信、行篤敬、雖蠻貊之
邦、
行矣、言不忠信、行不篤敬、雖州里、行乎哉。【三節】立、則見其參於前
也、在輿、則見期倚於衡也、夫然後行。【四節】子張書諸紳。
【第六章】【一節】子曰、直哉史魚、邦有道如矢、邦有道如矢。【二節】
君子哉、蘧伯玉、邦有道、則仕、邦無道、則可卷而懷之。
【第七章】子曰、可與言、而不與之言、失人、不可與言、而與之言、失言、
知者不失人、亦不失言。
【第八章】子曰、志士、仁人、無求生以害仁、有殺身以成仁。
【第九章】子貢問為仁。子曰、工欲善其事、必先利其器、居是邦也、事其
大夫之賢者、友其士之仁者。
【第十章】【一節】顏淵問為邦。【二節】子曰、行夏之
時。【三節】乘殷之輅。【四節】服周之冕。【五節】樂則韶舞。【六節】
放鄭聲、遠佞人、鄭聲淫、佞人殆。
【十一章】子曰、人無遠慮、必有近憂。
【十二章】子曰、已矣乎、吾未見好德如好色者也。
【十三章】子曰、臧文仲、其竊位者與、知柳下惠之
賢、而不與立也。
【十四章】子曰、躬自厚、而薄責於人、則遠怨矣。
【十五章】子曰、不曰如之何、如之何者、吾末如之何也已矣。
【十六章】子曰、群居終日、言不及義、好行小慧、難矣哉。
【十七章】子曰、君子義以為質、禮以行之、孫以出之、信
以成之、君子哉。
【十八章】子曰、君子病無能焉、不病人之不己知也。
【十九章】子曰、君子疾沒世、而名不稱焉。
【二十章】子曰、君子求諸己、小人求諸人。
【廿一章】子曰、君子矜而不爭、群而不黨。
【廿二章】子曰、君子不以言舉人、不以
人廢言。
【廿三章】子貢問曰、有一言、而可以終身行之者乎。子曰、其恕乎、己所
不欲、勿施於
人。
【廿四章】【一節】子曰、吾之於人也誰毀、誰譽、如有所譽者、其有所試
矣。【二節】斯民也、三代之所以直道而行也。
【廿五章】子曰、吾猶及史之闕文也、有馬者、借人乘之、今亡矣夫。
【廿六章】子曰、巧言亂德、小不忍、則亂大謀。
【廿七章】子曰、眾惡之、必察焉、眾好之、必察焉。
【廿八章】子曰、人能弘道、非道弘人。
【廿九章】子曰、過而不改、是謂過矣。
【三十章】子曰、吾嘗終日
不食、終夜不寢、以思、無益、不如學也。
【卅一章】子曰、君子謀道不謀食、耕也、餒在其中矣、學也、祿在其中矣、
君子憂道、不憂貧。
【卅二章】【一節】子曰、知及之、仁不能守之、雖得之、必失之。【二節】
知及之、仁能守之、不莊以蒞之、則民不敬。【三節】知及之、仁能守之、
莊以蒞之、動之不以禮、未善也。
【卅三章】子曰、君子不可小知、而可大受也、小人不可大受、而可小知也。
【卅四章】子曰、民之於仁也、甚於水火、水火吾見蹈而死者矣、未見蹈仁
而死者也。
【卅五章】子曰、當仁、不讓於師。
【卅六章】子曰、君子貞、而不諒。
【卅七章】子曰、事君敬其事、而後其食。
【卅八章】子曰、有教、無類。
【卅九章】子曰、道不同、不相為謀。
【四十章】子曰、辭、達而已矣。
【四一章】【一節】師冕見、及階、子曰、階也。及席、子曰、席也。
皆坐、子告之曰、某在斯、某在斯。【二節】師冕出、子張問曰、與師言之
道與。【三節】子曰、然、固相師之道也。
李氏第十六
【第一章】【一節】李氏將伐顓臾。【二節】冉有李路見於孔子曰、李氏將
有事於顓臾。
【三節】孔子曰、求、無乃爾是過與。【四節】夫顓臾、昔者、先王以為東
蒙主、且在邦域之中矣、是社稷之臣也、何以伐為。【五節】冉有曰、夫子
欲之、吾二臣者、皆不欲也。【六節】孔子曰、求、周任有言曰、陳力就列、
不能者止、危而不持、顛而不扶、則將焉用彼相矣。【七節】且爾言過矣、
虎兕出於柙、龜玉毀於
櫝中、是誰之過與。【八節】冉有曰、今夫顓臾、固而近於費、今不取、後
世必為子孫憂。【九節】孔子曰、求、君子疾夫舍曰欲之、而必為之辭。【十
節】丘也、聞有國有家者、不患寡、而患不均、不患貧、而患不安、蓋均無
貧、和無寡、安無傾。【十一節】夫如
是、故遠人不服、則修文德以來之、既來之、則安之。【十二節】今由與求
也、相夫子、遠人不服、而不能來也、邦分崩離析、而不能守也。【十三節】
而謀動干戈於邦內、吾恐李孫之憂、不在顓臾、而在蕭牆之內也。
【第二章】【一節】孔子曰、天下有道、則禮樂征伐、自天子出、天下無道、
則禮樂征伐、自諸侯出、自諸侯出、蓋十世希不失矣、自大夫出、五世希不
失矣、陪臣執國命、三世希不失矣。【二節】天下有道、則政不在大夫。【三
節】天下有道、則庶人不議。
【第三章】孔子曰、祿之去公室、五世矣、政逮於大夫、四世矣、故夫三桓
之子孫微矣。
【第四章】孔子曰、益者三友、損者三友、友直、友諒、友多聞、益矣、友
便辟、友善柔、友便佞、損矣。
【第五章】孔子曰、益者三樂、損者三樂、樂節禮樂、
樂道人之善、樂多賢友、益矣。樂驕樂、樂佚遊、樂宴樂、損矣。
【第六章】孔子曰、侍於君子有三愆、言未及之而言、謂之躁、言及之而不
言、謂之隱、未見顏色而言、謂之瞽。
【第七章】孔子曰、君子有三戒、少之時、血氣未定、戒之
在色、及其壯也、血氣方剛、戒之在鬥、及其老也、血氣既衰、戒之在得。
【第八章】【一節】孔子曰、君子有三畏、畏天命、畏大人、畏聖人之言。
【二節】小人不知天命、而不畏也、狎大人、侮聖人之言。
【第九章】孔子曰、生而知之者、上也、學而知之者、次也、
困而學之、又其次也、困而不學、民斯為下矣。
【第十章】孔子曰、君子有九思、視思明、聽思聰、色思溫、貌思恭、言思
忠、事思敬、疑思問、忿思難、見得思義。
【十一章】【一節】孔子曰、見善如不及、見不善而探湯、吾見其人矣、吾
聞其語矣。【二節】隱居
以求其志、行義以達其道、吾聞其語矣、未見其人也。
【十二章】【一節】齊景公有馬千駟、死之日、民無德而稱焉、伯夷叔齊、
餓于首陽之下、民到于今稱之。【二節】其斯之謂與。
【十三章】【一節】陳亢問於伯魚曰、子亦有異聞乎。【二節】對曰、未也、
嘗獨立、鯉趨而過庭、曰、學詩乎。對曰、未也。不學詩、無以言。
鯉退而學詩。【三節】他日、又獨立、鯉趨而過庭、曰、學禮乎。對曰、未
也。不學禮、無以立。鯉退而學禮。【四節】聞斯二者。【五節】陳亢退而
喜曰、問一得三、聞詩、聞禮、又聞君子遠其子也。
【十四章】邦君子之妻、君稱之曰夫人、夫人自稱小童、邦人稱之、曰君夫
人、稱
諸異邦、曰寡小君、異邦人稱之、亦曰君夫人。
陽貨第十七
【第一章】【一節】陽貨欲見孔子、孔子不見、歸孔子豚、孔子時其亡也、
而往拜之。遇諸塗。【二節】謂孔子曰、來、予與爾言、曰、懷其寶而迷其
邦、可謂仁乎。曰、不可。好從
事而亟失時、可謂知乎。曰、不可。日月逝矣、歲不我與。孔子曰、諾、吾
將仕矣。
【第二章】子曰、性相近也、習相遠也。
【第三章】子曰、唯上知與下愚不移。
【第四章】【一節】子之武城、聞弦歌之聲。【二節】夫子莞爾而笑曰、割
雞焉用牛刀。【三節】子游對曰、昔者偃也、聞諸夫子曰、君子學道則愛人、
小人學道則易使也。【四節】子曰、二三子、偃之言是也、前言戲之耳。
【第五章】【一節】公山弗擾以費畔、召、子欲往。【二節】子路不說、曰、
末
之也已、何必公山氏之之也。【三節】子曰、未召我者、而豈徒哉、如有用
我者、吾其為東周乎。
【第六章】子張問仁於孔子、孔子曰、能行五者於天下為仁矣。請問之、曰、
恭、寬、信、敏、惠、恭、則不侮、寬、則得眾、信、則人任焉、敏、則有
功、惠、則足以使人。
【第七章】【一節】佛肸召。子欲往。【二節】子路曰、昔者由也、聞諸夫
子曰、親於其身、為不善者、君子不入也、佛肸以中牟畔、子之往也、如之
何。【三節】子曰、然、有是言也、不曰堅乎、磨而不磷、不曰白乎、涅而
不緇。【四節】吾豈匏瓜也哉、焉能繫而不食。
【第八章】【一節】子曰、由也、女聞六言六蔽矣乎。對曰、未也。【二節】
居、吾語女。【三節】好仁不好學、其蔽也愚、好智不好學、其蔽也蕩、好
信不好學、其蔽也賊、好直不好學、其蔽也絞、好勇不好學、其蔽也亂、好
剛不好學、其蔽也狂。
【第九章】【一節】子曰、小子、何莫學夫詩。【二節】詩可以興。【三節】
可以觀。【四節】可以群。【五節】可以怨。【六節】邇之事父、遠之事君。
【七節】多識於鳥獸草木之名。
【第十章】子謂伯魚曰、女為周南召南矣乎、人而不為周南召南、其猶正牆
面而立也與。
【十一章】子曰、禮云禮云、玉帛云乎哉、樂云樂云、鍾鼓云乎哉。
【十二章】子曰、色厲而內荏、譬諸小人、其猶穿窬之盜也與。
【十三章】子曰、鄉原、德之賊也。
【十四章】子曰、道聽而塗說、德之棄也。
【十五章】【一節】子曰、鄙夫、可與事君也與哉。【二節】其未得之也、
患得之、既得之、患失之。【三節】苟患失之、無所不至矣。
【十六章】【一節】子曰、古者、民有三疾、今也或是之亡也。【二節】古
之狂也肆、今之狂也蕩、古之矜也廉、今之矜也忿戾、古之愚也直、今之愚
也詐而已矣。
【十七章】子曰、攷言令色鮮矣仁。
【十八章】子曰、惡紫之奪朱也、惡鄭聲之亂雅樂也、惡利口之覆邦家者。
【十九章】【一節】子曰、予欲無言。子貢曰、子如不言、則小子何述焉。
【三節】子曰、天何言哉、四時行焉、百物生焉、天何言哉。
【二十章】孺悲欲見孔子、孔子辭以疾、將命者出戶、取瑟而歌、使之聞之。
【廿一章】【一節】宰我問、三年之喪期已久矣。【二節】君子三年不為禮、
禮必壞、三年不為樂、樂必崩。【三節】舊穀既沒、新穀既升、鑽燧改火、
期可已矣。【四節】子曰、食夫稻、衣夫錦、
於女安乎。曰、安。【五節】女安、則為之、夫君子之居喪、食旨不甘、聞
樂不樂、居處不安、故不為也、今女安、則為之。【六節】宰我出。子曰、
予之不仁也、子生三年、然後免於父母之懷、夫三年之喪、天下之通喪也、
予也、有三年之愛於其父母乎。
【廿二章】子曰、飽食終日、無所用心、難矣哉、不有博弈者乎、為之猶賢
乎已。
【廿三章】子路曰、君子尚勇乎。子曰、君子義以為上、君子有勇而無義、
為亂、小人有勇而無義、為盜。
【廿四章】【一節】子貢曰、君子亦有惡乎。子曰、有惡、惡稱人之惡者、
惡居下流而訕上
者、惡勇而無禮者、惡果敢而窒者。【二節】曰、賜也亦有惡乎。惡徼以為
知者、惡不孫以為勇者、惡訐以為直者。
【廿五章】子曰、唯女子與小人、為難養也、近之則不孫、遠之則怨。
【廿六章】子曰、年四十而見惡焉、其終也已。
微子第十八
【第一章】【一節】微子去之、箕子為之奴、比干諫而死。【二節】孔子曰、
殷有三仁焉。
【第二章】柳下惠為士師、三黜、人曰、子未可以去乎。曰、直道而事人、
焉往而不三黜、枉道而事人、何
必去父母之邦。
【第三章】齊景公待孔子、曰、若李氏、則吾不能、以李孟之閒待之。曰、
吾老矣、不能用也。孔子行。
【第四章】齊人歸女樂。李桓子受之、三日不朝、孔子行。
【第五章】【一節】楚狂接輿歌而過
孔子、曰、鳳兮鳳兮、何德之衰、往者不可諫、來者猶可追。已而已而、今
之從政者殆而。【二節】孔子下、欲與之言。趨而辟之、不得與之言。
【第六章】【一節】長沮桀溺耦而耕。孔子過之、使子路問津焉。【二節】
長沮曰、夫執輿者為誰。子路曰、為孔丘。曰、是魯孔丘與。曰、是也。曰、
是知津矣。【三節】問於桀
溺。桀溺曰。子為誰。曰、為仲由。曰、是魯孔丘之徒與。對曰、然。曰、
滔滔者、天下皆是也、而誰以易之、且而與其從辟人之士也、豈若從辟世之
士哉。耰而不輟。【四節】子路行以告、夫子憮然曰、鳥獸不可與同群、吾
非斯人之徒與而誰與、天下有道、丘不與易也。
【第七章】【一節】子路從而後、遇丈人、以杖荷蓧。子路問曰、子見夫子
乎。丈人曰、四禮不勤、五穀不分、孰為夫子。植其杖而芸。【二節】子路
拱而立。【三節】止子路宿、殺雞為黍而食之、見其二子焉。【四節】明日、
子路行以告。子曰、隱者也、使子路反見之、至、則行矣。【五節】子路曰、
不仕
無義。長幼之節、不可廢也、君臣之義、如之何其廢之、欲潔其身、而亂大
倫、君子之仕也、行其義也、道之不行、已知之矣。
【第八章】【一節】逸民、伯夷、叔齊、虞仲、夷逸、朱張、柳下惠、少連。
【二節】子曰、不降其志、不辱其身、伯夷叔齊與。【三節】謂柳下惠少連、
降志辱身矣、言
中倫、行中慮、其斯而已矣。【四節】謂虞仲夷逸、隱居放言、身中清、廢
中權。【五節】我則異於是、無可無不可。
【第九章】【一節】大師摯適齊。【二節】亞飯干適楚。三飯繚適蔡。四飯
缺適秦。【三節】鼓方叔、
入於河。播上兆下鼓武、入於漢。【五節】少師陽、擊磬襄、入於
海。
【第十章】周公謂魯公曰、君子不施其親、不使大臣怨乎不以、故舊無大故、
則不棄也、無求備於一人。
【十一章】周有八士、伯達、伯适、仲突、仲忽、叔夜、叔夏、李隨、李騧。
子張第十九
【第一章】子張曰、士、見危致命、見得思義、祭思敬、喪思哀、其可已矣。
【第二章】子張曰、執德不弘、信道不篤、焉能為有、焉能為亡。
【第三章】子夏之門人問交於子張。子張曰、子夏云何。對曰、子夏曰、可
者與之、其不可者拒之。子張曰、異乎吾所聞、君子尊賢而容眾、嘉善而矜
不能、我之大賢與、於人何所不容、我之不賢與、人將拒我、如之何其拒人
也。
【第四章】子夏曰、雖小道、必有
可觀者焉、致遠恐泥、是以君子不為也。
【第五章】子夏曰、日知其所亡、月無忘其所能、可謂好學也已矣。
【第六章】子夏曰、博學而篤志、切問而近思、仁在其中矣。
【第七章】子夏曰、百工居肆、以成其事、君子學以致其道。
【第八章】子夏曰、小人之過也、必文。
【第九章】子夏曰、君子有三變、望之儼然、即之也溫、聽其言也厲。
【第十章】子夏曰、君子信而後勞其民、未信、則以為厲己也、信而後諫、
未信、則以為謗己也。
【十一章】子夏曰、大德不踰閑、
小德出入可也。
【十二章】【一節】子游曰、子夏之門人小子、當洒掃、應對、進退、則可
矣、抑末也、本之則無、如之何。【二節】子夏聞之曰、噫、言游過矣、君
子之道、孰先傳焉、孰後倦焉、譬諸草木、區以別矣、君子之道、焉可誣也、
有始有卒者、其惟聖人乎。
【十三章】子夏曰、仕而優則學、學而優則仕。
【十四章】子游曰、喪致乎哀而止。
【十五章】子游曰、吾友張也、為難能也、然而未仁。
【十六章】曾子曰、堂堂乎張也、難與並為仁矣。
【十七章】曾子曰、吾聞諸夫子、人未有自致者也、必也親喪乎。
【十八章】曾子曰、吾聞諸夫子、孟莊子之孝也、其他可能也、其不改父之
臣、與父之政、是難能也。
【十九章】孟氏使陽膚為士師、問於曾子。曾子曰、上失其道、民散、久矣、
如得其情、則哀矜而勿喜。
【二十章】子貢曰、紂之不善、不如是之甚也、是以君子
惡居下流、天下之惡皆歸焉。
【廿一章】子貢曰、君子之過也、如日月之食焉、過也、人皆見之、更也、
人皆仰之。
【廿二章】【一節】衛公孫朝問於子貢曰、仲尼焉學。【二節】子貢曰、文
武之道、未墜於地、在人、賢者識其大者、不賢者識其小者、莫不有文武之
道焉、夫子焉不學、而亦何常師之有、
【廿三章】【一節】叔孫武叔語大夫於朝曰、子貢賢於仲尼。【二節】子服
景伯以告子貢。子貢曰、譬之宮牆、賜之牆也、及肩、窺見室家之好。【三
節】夫子之牆、數仞、不得其門而入、不見宗廟之美、百官之富。【四節】
得其門者或寡矣、夫子之云、不亦宜乎。
【廿四章】叔孫武叔毀仲尼。子貢曰、無以為也、仲尼不可毀也、他人之賢
者、丘陵也、猶可踰也、仲尼、日月也、無得而踰焉、人雖欲自絕、其何傷
於日月乎、多見其不知量也。
【廿五章】【一節】陳子禽謂子貢曰、子為恭也、仲尼豈賢於子乎。【二節】
子貢曰、君子一言以為知、一言以為不知、言不可不慎也。【三節】夫子之
不可及也、猶天之不可階而升也。【四節】夫子之得邦家者、所謂立之斯立、
道之期行、綏之期來、動之斯和、其生也榮、其死也哀、如之何其可及也。
堯曰第二十
【第一章】【一節】堯曰、咨、爾舜、天之曆數在爾躬、允執其中、四海困
窮、天祿永終。【二節】舜亦以命禹。【三節】曰、予小子履、敢用玄牡、
敢昭告于皇皇后帝、有罪不敢赦、帝臣不蔽、簡在帝心、朕躬有罪、無以萬
方、萬方有罪、
罪在朕躬。【四節】周有大賚、善人是富。【五節】雖有周親、不如仁人、
百姓有過、在予一人。【六節】謹權量、審法度、修廢官、四方之政行焉。
【七節】興滅國、繼絕世、舉逸民、天下之民歸心焉。【八節】所重民、食、
喪、祭。【九節】寬則得眾、信、則民任焉、敏、則有功、公則說。
【第二章】【一節】子張問於孔子曰、何如、斯可以從政矣。子曰、尊五美、
屏四惡、斯可以從政矣。子張曰、何謂五美。子曰、君子惠、而不費、勞、
而不怨、欲、而不貪、泰、而不驕、威、而不猛。【二節】子張曰、何謂惠
而不費。子曰、因民之所利而利之、
斯不亦惠而不費乎、擇可勞而勞之、又誰怨、欲仁而得仁、又焉貪、君子無
眾寡、無小大、無敢慢、斯不亦泰而不驕乎、君子正其衣冠、尊其瞻視、儼
然人望而畏之、斯不亦威而不猛乎。【三節】子張曰、何謂四惡。子曰、不
教而殺、謂之虐、不戒視成、謂之暴、慢令致期、謂之賊、猶
之與人也、出納之吝、謂之有司。
【第三章】【一節】子曰、不知命、無以為君子也。【二節】不知禮、無以
立也。【三節】不知言、無以知人也。